# معرفی فاز دوم پروژه دایناسور بازی گوگل

## منابع آموزشی
برای انجام کارهای مورد نیاز در این بخش از پروژه، می‌توانید از منابع آموزشی زیر استفاده کنید:
افزودن صدا به بازی:
  - **[آموزش استفاده از Pygame برای پخش صدا](https://realpython.com/pygame-a-primer/#sound-effects)**

اضافه کردن فیلم به بازی:
  - **[پخش ویدئو در بازی‌های Pygame](https://stackoverflow.com/questions/4183208/can-i-play-a-video-file-in-pygame-if-so-how)**

تغییر رنگ‌بندی بازی:
  - **[تغییر تم رنگی در بازی‌های Pygame](https://stackoverflow.com/questions/25572059/how-can-i-change-the-color-of-my-sprite-in-pygame)**

## ملزومات فاز دوم

### داستان
دانشجویان عزیز، داستان بازی بسته به خلاقیت شما دارد. شما باید یک سناریو جذاب و جالب برای دلیل دویدن دایناسور طراحی کنید. این سناریو می‌تواند در قالب یک متن کوتاه یا حتی یک فیلم کوتاه باشد که قبل از شروع بازی به نمایش در می‌آید. با فشردن دکمه `S`، بازی شروع می‌شود.

### ویژگی‌های جدید

#### 1. معجون جان دوباره
هنگامی که امتیاز شما به مضارب 1000 می‌رسد، یک معجون ویژه جلوی دایناسور ظاهر می‌شود که به او یک جان دوباره می‌بخشد. این معجون به دایناسور اجازه می‌دهد تا در صورت برخورد با کاکتوس، از آن نجات پیدا کند. این معجون یکبار مصرف است.

- **افکت‌های صوتی:** هنگام گرفتن معجون، یک صدای خوشایند پخش می‌شود.
- **نشانه تصویری:** یک آیکون معجون در کنار دایناسور نمایش داده می‌شود.

#### 2. تغییر حالت به شب
بازی شما باید ساعت سیستم را بخواند و اگر روز بود، تم بازی تغییر نکند و اگر شب بود باید تم بازی به حالت 
`Dark Mode`
تغییر پیدا کند. علاوه بر تعیین تم در شروع بازی، پس از گذشت هر 2000 امتیاز نیز تم باید برعکس شود.


#### 3. معجون جاودانگی موقت
پس از گذشتن از مضارب امتیاز 4000، یک معجون دیگر به دایناسور داده می‌شود که به او اجازه می‌دهد برای مدت 15 ثانیه از مرگ جلوگیری کند. این معجون با فشردن دکمه `H` فعال می‌شود. این معجون نیز یکبار مصرف است.

- **افکت‌های صوتی:** هنگام گرفتن معجون، یک صدای ویژه پخش می‌شود.
- **نشانه تصویری:** یک آیکون معجون جدید در کنار صفحه نمایش داده می‌شود.

#### 4. افکت‌های صوتی جدید
برای افزایش تجربه‌ی بازی، افکت‌های صوتی زیر نیز اضافه شده‌اند:

- **پرش:** هنگام پرش دایناسور، یک صدای مناسب پخش می‌شود.
- **برخورد با کاکتوس:** هنگام برخورد با کاکتوس، یک صدای برخورد پخش می‌شود.

#### 5. دکمه‌ی توقف

شما باید قابلیت
pause
شدن را به بازی اضافه کنید. به گونه‌ای که با فشردن یک دکمه‌ی خاص که به دلخواه شما انتخاب می‌شود، باید بازی pause شود
و پس از دوباره فشرده شدن دکمه بازی ادامه پیدا کند.

#### 6. معجون سرعت
معجون سرعت به این گونه عمل می‌کند که دایناسور با خوردن آن، ممکن است سرعتش 2 برابر شود یا سرعت نصف شود. معجون به صورت رندوم و با احتمال برابر بین یکی از دو حالت خود انتخاب می‌کند که سرعت را زیاد کند و یا کم کند.
این معجون در هر 700 امتیاز ظاهر می‌شود و دایناسور می‌تواند آن را بخورد و یا از روی آن بپرد و از آن استفاده نکند. این معجون برعکس باقی معجون‌ها، در لحظه فعال می‌شود و کاربر نمی‌تواند آن را هروقت که بخواهد فعال کند.
